Vegansk chokladmousse på två ingredienser
Ingredienser

Mousse
75 g mörk choklad (gärna 55% kakao)
1 förp kikärtsspad, rumstempererat (spad från en 400 g kikärtsburk)
Valfritt till servering
2 msk mörk choklad, hyvlad
färsk citronmeliss
ätbara blommor

Gör så här
Smält chokladen, ställ åt sidan och låt svalna.
Häll det rumstempererade kikärtsspadet i en skål. Vispa med elvisp på högsta hastighet i 6 minuter, det ska vara riktigt fast och fluffigt.
Rör om i chokladen och känn på temperaturen. Chokladen ska fortfarande vara smält men så nära rumstemperatur som möjligt, annars kan moussen bli grynig.
Vänd ner den avsvalnade chokladen med en slickepott i fluffet och rör försiktigt tills allt är blandat, försök hålla kvar så mycket luft som möjligt.
Fördela direkt i serveringsglas och kyl i minst 1 timme före servering.
Servera moussen kall, om du vill så toppa med hyvlad choklad, citronmeliss och ätbara blommor.