Cheesecakegrottor med hallon
Det här behöver du till 18- 20 st : 
250 g rumsvarmt smör
1 dl strösocker
2 tsk vaniljsocker
1 tsk bakpulver
5 1/2 dl vetemjöl
 
Fyllning:
100 gram philadelphiaost
1 ägg
1/2 dl strösocker
1 tsk vaniljsocker
1/2 dl hallon att toppa med
 
Gör så här:
Sätt ugnen på 200 grader. Lägg små muffinsformar på en bakplåt eller använd en muffinsplåt.
Blanda alla ingredienser till degen. Degen är mjuk men det går att hantera.
Dela i lika bitar och rulla till bollar, stora som valnötter. Lägg en degboll i varje form och tryck en grop i mitten.
Blanda färskosten krämigt och tillsätt övriga ingredienser till fyllningen.
Fyll gropen i varje kaka med färskostfyllning, ca 1 msk. Toppa med hallon.
Grädda kakorna i mitten av ugnen för ca 7-8 minuter.
Låt kallna på galler under en kökshandduk. Använder du en muffinsplåt måste du låta kakorna kallna helt innan du vänder plåten upp och ner och tar ut kakorna.
Sikta ev över florsocker innan servering. Förvaras svalt i låda med lock.
 