Tonkatsu - japansk schnitzel med krämig kålsallad

Ingredienser

portioner4 portioner

Tonkatsu
4 skiva skinkinnanlår, à 150 gr
1,5 dl vetemjöl
2 ägg, uppvispade (stora)
3 dl pankoströbröd
salt
Krämig kålsallad
0,5 spetskål
3 msk majonnäs
1 msk japansk soja
2 tsk sesamolja
1 tsk risvinäger
0,5 tsk strösocker
3 msk rostade sesamfrön
Tonkatsusås
1 dl ketchup
2,5 msk worcestersås
2 msk japansk soja
1 msk honung
neutral rapsolja, till stekning
Till servering
4 port japanskt ris, nykokt
dijonsenap
ev svarta sesamfrön

Gör så här
Börja med att göra tonkatsusåsen. Blanda ketchup, worcestersås, soja samt honung väl. Smaka av och ställ åt sidan.
Hyvla kålen tunt med en mandolin eller osthyvel. Lägg i iskallt vatten så den blir riktigt krispig, det tar minst 15-20 minuter. Låt sedan droppa av väl i durkslag.
Medan kålen ligger i vattenbad, blanda ihop övriga ingredienser till kålsalladen till en dressing. Lägg den nu superkrispiga kålen på ett fat och ringla dressingen över. Ställ åt sidan.
Banka ut skivorna med skinkinnanlår till tunna skivor, ca 5 mm.
Salta och vänd dem i först mjöl, sen ägg och till sist pankoströbröd. Låt gärna ligga på ett galler några minuter efter att du har panerat dem.
Hetta upp ca 1 cm olja i botten av en stekpanna. Stek tonkatsun tills de är gyllene och frasiga på båda sidor. Låt rinna av på galler eller hushållspapper.
Skär upp i skivor och servera med tonkatsusås, dijonsenap, kålsallad och ris. Strö ev över sesamfrön. Ät gärna med pinnar!