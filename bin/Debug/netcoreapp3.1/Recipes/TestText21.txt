Potatis- och purjolökssoppa med smörrebröd

Ingredienser

Potatis- och purjolökssoppa
500 g potatis
150 g palsternacka
100 g rotselleri
1 gul lök, stor
75 g smör
1 purjolök, stor (à ca 300 g)
ca 1-1,5 l hönsbuljong
1 msk färsk timjan, hackad
2 dl vispgrädde
salt
Smörrebröd med sill
5 skiva danskt rågbröd
smör
4-8 blad sallad
1 burk löksill (à ca 500 g)
1 rödlök
4 tsk kapris
dillvippa
krasse

Gör så här
Soppa
Skala och skär potatis, palsternacka, rotselleri och gul lök i grova bitar.
Fräs rotfrukterna i smör i en kastrull.
Skiva den vita delen av purjolöken och lägg i kastrullen.
Häll i buljong, timjan och vispgrädde. Låt koka ca 20 minuter. Smaka av med salt. Späd ev med mer buljong beroende på hur tunn eller tjock du vill ha din soppa.
Ta soppan från värmen och mixa den så slät som du vill ha den med stavmixer.
Strimla den gröna delen av purjolöken fint, blanda ner i soppan och låt få ett uppkok.
Smörrebröd
Skär en brödskiva i smulor. Stek smulorna knapriga i smör. Låt rinna av på hushållspapper.
Skala och skär löken i tunna ringar. Bred smör på brödskivorna.
Fördela salladsblad, löksill, rödlök, kapris och smörgåskrasse på bröden. Toppa smörrebröden med de knapriga smulorna och servera till soppan.