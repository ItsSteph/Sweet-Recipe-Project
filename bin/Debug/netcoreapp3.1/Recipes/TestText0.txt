Knäckebröd
Det här behöver du till cirka 20 st krispiga knäckebröd :
 
5 dl ljummet vatten
25 gram jäst
2 1/2 tsk salt
7 1/2 dl grovt rågmjöl
ca 6 dl vetemjöl
2-3 msk vardera av linfrön, sesamfrön och solrosfrön
 
Gör eget knäckebröd så här:
Smula ner jästen i en bunke och lös upp den med ljummet vatten under omrörning. Tillsätt salt och rågmjöl och arbeta in det i vätskan. Tillsätt cirka 4 1/2 dl av vetemjölet och arbeta i hop till smidig deg. ( ta ev lite mer mjöl ) Låt den sedan vila i 30 minuter. Ställ ugnen på 200 grader. Forma degen till en rulle och skär den i 20 stycken bitar. Kavla ut dem i resten av mjölet till tunna kakor och låt dem jäsa i 10-15  minuter , strö över frön och borsta av dem ev överflödigt mjöl och nagga dem lätt med en gaffel Lägg kakorna på bakplåtspapper och grädda dem i mitten av ugnen i cirka 5-8 minuter låt dem svalna på galler.
 
Förvara dem torrt