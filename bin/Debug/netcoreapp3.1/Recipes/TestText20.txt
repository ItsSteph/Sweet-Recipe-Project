Lax i ugn med krispigt örttäcke och potatismos
Ingredienser

500 g lax
2 dl vatten
1 fiskbuljongtärning
3 msk ströbröd
2 msk färsk dill, hackad
2 msk färsk basilika, hackad
3 msk parmesanost, riven
0,5 citron
1 broccoli
Potatismos
800 g potatis
1 dl lättmjölk (0,5 %)
1 tsk flytande margarin

Gör så här
Sätt ugnen på 200°. Skala och koka potatis.
Lägg lax med skinnsidan nedåt i en ugnsfast form. Häll i vatten och smula ner buljongtärning.
Blanda ströbröd, dill, basilika och ost. Riv i skalet och pressa i saften från citronen. Krydda med salt och peppar. Lägg örtblandningen på laxen och ställ in formen mitt i ugnen i ca 15-20 minuter.
Häll av vattnet från potatisen och stöt eller vispa potatisen tillsammans med mjölk och margarin till ett mos. Krydda med salt och peppar efter smak.
Dela broccoli i buketter och koka hastigt i lättsaltat vatten. Droppa ev. över lite citronsaft vid servering.
Servera laxen med potatismos och broccolibuketter.