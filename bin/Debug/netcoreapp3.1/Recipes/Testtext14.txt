Blommande äpple med salt kolasås

Ingredienser

Blommande äpple
4 äpple (fast sort)
4 gräddkola (Werthers)
50 g smör
ca 1 krm salt
2 tsk malen kanel
4 msk rörsocker
ca 10 valnötter
vaniljglass
Kolasås
2,5 dl vispgrädde
3 msk strösocker
0,5 dl sirap
1 tsk salt
1 msk smör

Gör så här
Blommande äpplen
Sätt ugnen på 220 grader.
Skär av toppen på äpplena och gröp ur kärnhuset uppifrån, utan att göra hål i botten. Skär två cirklar runt hålet.
Lägg äpplet upp och ner och skär snitt uppifrån och ner.
Lägg äpplena i en ugnsfast form med botten neråt.
Lägg i en kola i varje äpple.
Smält smöret och blanda ihop med salt, kanel och rörsocker.
Pensla äpplena med smörblandningen och sätt in i ugnen. Efter ca 20 minuter är de klara och har slagit ut som en blomma.
Under tiden så grovhacka nötterna och rosta i en torr panna tillsammans med salt. Det går fort så ha koll!
Servera de varma äpplena med en kula vaniljglass, kolasås (se recept nedan) och strö över de rostade nötterna.

Kolsås
Blanda alla ingredienser i en kastrull.
Låt koka under omrörning tills den har en gyllene färg.
Låt den svalna lite och servera! Förvara inte i kylen. Då stelnar den.