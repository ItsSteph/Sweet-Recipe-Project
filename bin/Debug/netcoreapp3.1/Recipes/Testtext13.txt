Lingonparfait med muscovadosås och mandelflarn

Ingredienser

Lingonparfait
2 ägg
0,5 dl strösocker
1 tsk vaniljsocker
2 dl lingon
1 dl lingonsylt
1,5 dl grädde
2 dl crème fraîche

Muscovadosås
100 g smör
3 dl ljust muscovadosocker
1 dl grädde
1 tsk flingsalt

Nötflarn
25 g blandade nötter
25 g sötmandel
0,5 dl strösocker
50 g smör
1 msk vetemjöl
1 msk grädde

Gör så här
Lingonparfait
Separera äggula från äggvitan i två bunkar, vispa äggvitan till hårt skum.
Vispa äggula, strösocker och vaniljsocker till en porös konsistens, häll sedan i de frysta lingon och lingonsylten.
Vispa grädden till fast konsistens.
Blanda crème fraiche, grädde med ägguleblandningen. Vänd försiktigt ner den vispade äggvitan tills allt är jämnt fördelat.
Häll smeten i en avlång form eller i portionsformar, täck med plastfolie och ställ i frysen i minst 5 timmar. Tag ut den från frysen minst 15 minuter innan servering.
Muscovadosås
Smält smör och blanda ned muscovadosocker, grädde och flingsalt.
Koka upp under omrörning och låt småkoka i 3 minuter.
Nötflarn
Hacka nötter och mandel grovt.
Blanda den hackade mandeln och nötterna med strösocker, smör, vetemjöl och grädde i en kastrull. Koka upp hastigt.
Klicka ut smeten glest med tesked på en plåt med bakplåtspapper. Grädda mitt i ugnen ca 5-10 minuter på 175 grader tills flarnen har en fin ljusbrun färg.