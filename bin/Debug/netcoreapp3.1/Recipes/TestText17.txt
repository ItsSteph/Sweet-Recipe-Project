Minipavlova med hjortroncurd och mascarponegrädde

Ingredienser

Maräng
3 äggvita
3 dl strösocker
Hjortroncurd
150 g smör
150 g hjortron, + några hela hjortron till garnering
1,25 dl strösocker
1 msk majsstärkelse
0,5 citron (saften)
2 äggula
Mascarponegrädd:
2 dl vispgrädde
1 burk mascarpone (á 250 g)
0,5 tsk vaniljpulver
0,5 dl florsocker

Gör så här
Maräng
Vispa äggvitorna fasta (du ska kunna vända upp och ner på skålen). Tillsätt socker, lite i taget, och vispa tills du får en glansig och toppig maräng.
Häll upp i spritspåse och spritsa ut 6 rundlar, ca 10 cm i diameter, försök att spritsa så att du får en kant, då blir det lättare att få plats med fyllningen.
Låt marängen vila på plåten minst 30 minuter så att smeten får sätta sig. Grädda marängerna i 10 minuter på 150°C, sänk därefter värmen till 100°C och låt grädda ytterligare 30 minuter.
Hjortroncurd
Koka upp hjortron och citronsaft i en kastrull, koka ett litet tag så bären släpper lite vätska. Använd ett durkslag och sila bort kärnorna.
Tillsätt socker och smör och koka försiktigt upp under omrörning. Ta av kastrullen från plattan och låt svalna någon minut. Sikta ner majsstärkelse under omrörning och rör ner äggulorna.
Sätt tillbaka kastrullen på plattan och rör om hela tiden. Låt sjuda på medelvärme under omrörning tills curden har tjocknat. Häll upp i burk eller direkt i spritspåse.
Mascarponegrädde
Vispa grädden ganska lätt, blanda i resten av ingredienserna och vispa tills du får en fluffig kräm. Häll upp i spritspåse. Låt ligga i kylen fram till servering.
Spritsa lite curd och grädde i varje maräng precis innan servering. Toppa med hjortron och citronmeliss.